<resources>
    <string name="app_name">Travel</string>
    <string-array name="placeName">
        <item>আরিয়াল বিল</item>
        <item>মনুমিয়া বাড়ি</item>
        <item>সাজেক</item>
        <item>কাপ্তাই লেক</item>
        <item>টাঙ্গুয়ার হাওর </item>
        <item>জমিদার বাড়ি </item>
        <item>চন্দ্রনাথ পাহাড়</item>
        <item>সোনাদিয়া দ্বীপ </item>
        <item>পানাম নগর</item>
    </string-array>

    <string-array name="placeDetail">
        <item>
           যারা স্বচ্ছ পানি এবং একই সাথে ছিমছাম প্রকৃতি উপভোগ করতে চান তাদের অবশ্যই আড়িয়াল বিল ঘুরে আসা উচিৎ।
            মুন্সীগঞ্জ সদর থেকে আমরা ৪ জন সি.এন.জি. তে শ্রীনগর বাজারে গিয়েছি ৫৮ মিনিটে। একজনের ভাড়া ৯০ টাকা করে।
            সেখান থেকে ইজি বাইকে গাদিঘাট গিয়েছি ২০ টাকায়। আমরা ১ঘণ্টার জন্য ট্রলার চেয়েছিলাম কিন্ত কেউই ২ ঘন্টার নিচে যাবে না।
            অগত্যা ৮০০ টাকায় একটি ট্রলার নিয়ে ২ ঘন্টা বিস্তীর্ণ বিলে ঘুরলাম। বিভিন্ন ধরণের পাখিও দেখতে পাবেন বিলে ঘুরে বেরাচ্ছে।
            কেউবা মাছ শিকারে ব্যাস্ত। ১৩৬ বর্গ কিলোমিটারের এই বিল পুরোটা ঘুরে শেষ করা সম্ভব নয়। বছরের অর্ধেক যখন পানি থাকেনা
            তখন এটির নিচে ফসল উৎপাদন হয়। আমরা সকাল ১০টার মধ্যে চলে গিয়েছিলাম, তেমন কোন ভিড় ছিল না ভ্রমণ পিপাসুদের। তবে স্থানীয়দের সাথে কথা বলে জানতে পারলাম বিকালে নাকি বিলের পাশে রাস্তায় পা ফেলার জায়গা থাকে না, এতোটাই ভিড় থাকে। স্থানীয়রা খুবই ভালো ব্যবহার করেছেন। সবাই আমাদের সম্মান করেছেন। আমরা প্রায় আধা ঘন্টা দর কষাকষি করেছি কিন্ত কেউ একটুও খারাপ ব্যবহার করেন নি।

        </item>



        <item>
            মনুমিয়ার_বাড়ি।
মনুমিয়ার খোলামেলা পরিপাটি এই বাড়িটি আপনার মনকে প্রশান্তিতে ভরিয়ে তুলবে।আহমদুল কবির মনু মিয়া ছিলেন ঘোড়াশালের জমিদার আবু ইউসুফ লুৎফুল কবির (ডাক নাম ফেনু মিয়া) এর ছেলে।
এই বাড়িটি মনু মিয়ার বাড়ি হিসেবে সবাই চিনলেও আসলে এটির প্রকৃত নাম ঘোড়াশাল জমিদার বাড়ি,এবং এই ঘোড়াশাল জমিদার বাড়িতে মোট ৩ টি জমিদার বাড়ি আছে।
১।মৌলভি আবদুল কবিরের বাড়ি।
২।নাজমুল হাসানের বাড়ি।
৩।মনু মিয়ার বাড়ি।

ঘোড়াশাল জমিদার বাড়ি সকলের অগোচরে মনু মিয়ার জমিদার বাড়ি নামে পরিচিত হয়ে উঠেছে। অপরিচিতদের জন্য ঘোড়াশাল জমিদার বাড়ির চেয়ে মনু মিয়ার জমিদার বাড়ি নামে খুঁজে পাওয়াটা অপেক্ষাকৃত সহজ। স্থানীয়রা এনামেই ভালো চেনেন। গুগল ম্যাপে ঘোড়াশাল জমিদার বাড়ি- মিয়া পাড়া রোডে, মনু মিয়ার জমিদার বাড়ি নামে দেখায়।
মনুমিয়ার এই বাড়িটি দেখে আর্কিটেক্ট নাজমুল ভাট স্বপ্ন ভাইয়ের কথা মনে পড়ে গেল।বাড়ির পরিবেশ যদি খোলামেলা না হয়,বাতাস যদি ঘরের ভিতরে না প্রবেশ করে,মানুষের দৃষ্টি যদি বাড়িতে না আটকায় তাহলে সেটা ডিজাইন হয় কিভাবে।খোলামেলা আর গাছ-গাছালিই মনুমিয়ার জমিদার বাড়ির অন্যতম বৈশিষ্ঠ।ভেতরের পরিবেশ দেখলেই বোঝা যাই যে বাড়ির মাকিল কতটা রুচিশীল এবং আরাম আয়েশ প্রিয় ব্যক্তি ছিলেন।প্রায় দশ একর জাইগা জুড়ে এই জমিদার বাড়ির বাইরে থেকে বোঝার কোন উপায় নায় ভেতরে যে কি অপরূপ সৌন্দর্য অপেক্ষা করে আছে।ভেতরে ঢুকতেই বাম পাশের মসজিদটির দিকে সর্ব প্রথম নজর পড়বে।প্রতিটি বাড়িই অসাধারণ কারুকাজ আর সাদা রঙে রাঙায়িত।সেই সাথে সবুজ ঘাস এবং গাছ পালার বিস্তৃতি এক অপরূপ সৌন্দর্যে রুপ দেয়।ভেতরে রয়েছে আলিসান ভাবে শান বাধানো দুইটি পুকুর।রহেছে অসংখ্য ল্যাম্প পোস্ট।রহেছে বহু ফুলের গাছ এবং ৪ প্রকার কাঠ গোলাপ ফুলের গাছ।কোন ভাবেই বোঝার উপায় নায় যে এটির বয়স হয়েছে।

যাতায়াত মাধ্যমঃ
১।ঢাকার মহাখালী বাস টার্মিনাল থেকে #উত্তরা_পিপিএ_ বাদশা,এবং আরো কিছু বাস টুংগি আব্দুল্লাহপুর হয়ে ঘোড়াশাল হয়ে নরসিংদী যাই।আপনারা ঘোড়াশাল নেমে যে কাউকে জিজ্ঞাসা করলেই দেখিয়ে দেবে।(ভাড়া ৭০-৮০)টাঁকা।
২।ট্রেন ব্যবস্থাঃকমলাপু রেলওয়ে ষ্টেশন থেকে সকাল ৮.৩০ মিনিটে কর্নফুলি ট্রেন ছেড়ে যায়।আপনারা ঐ ট্রেনে উঠে চলে যান।ঘোড়াশাল নামবেন ২০-২৫ টাঁকা ভাড়া নিবে আমরা এয়ারপোর্ট থেকে গিয়েছিলাম ২০ টাঁকা ভাড়া নিয়েছিল।নেমে যে কাউরেই জিজ্ঞাসা করবেন দেখিয়ে দিবে।এবং আসার সময় বাসে করে চলে আসবেন কারন আসার ট্রেন সন্ধ্যায় ঘোড়াশালে আসে।(আমি বলবো গেলে ট্রেনেই যাবেন কোন ঝামেলা না,একেবারেই রিলাক্স সিট পাবেন কনফার্ম।ছুটির দিন ব্যাতিত)

খাবার দাবারঃভালোমত কোন খাবার হোটেল/রেস্টুরেন্ট চোখে পড়ে নায়,তবুও খেয়ে নিতে পারবেন।

ঝামেলাঃআপনারা দুই নম্বার এবং ৩ নং বাড়িটা দেখতে তেমন কোন সমস্যায় পড়বেন না, তবে গিয়ে প্রবেশের এবং ছবি তোলার অনুমতি নিয়ে নিবেন।আর ১ নং বাড়িটা ভাগ্য ভালো থাকলে দেখতে পারবেন না থাকলে পারবেন না।গেটে দারোয়ান থাকে আবার থাকে না এমন।উনি সব সময় ভিতরে থাকে।আমার ২৫ মিনিট মত অপেক্ষা করা লাগছিল।
        </item>


        <item>
            সাজেক

 ঘুরাঘুরির জন্য সবার পছন্দের তালিকার শীর্ষে এখন সাজেকের স্থান। অথচ এই সাজেকেই আমার যাওয়া হয় নাই। তাই গত ২৩  আগস্ট,২০১৮ তারিখ যাওয়ার সুযোগ পাওয়া মাত্র সেটা লুফে নিলাম।
অফিস  আর কাজের চাপে হাঁপিয়ে উঠে , দেহ ও মনকে একটু প্রশান্তি দিতে ছুটে চললাম সাজেকের দিকে ।
বর্ষায় সাজেকের রুপ যেনো শতগুনে বেড়ে যায়। পাহাড়ের কোলে মেঘের খেলা চলে রাত ভর। সারাক্ষনই পাহাড় আর মেঘের মিতালি। আর বৃষ্টি হলে তো কথাই নেই, ষোল কলা পূর্ণ। হাজারফুট উচুতে উঠে যখন মেঘের মাঝে হারিয়ে যাবেন মনে হবে অন্য এক পৃথিবী। সাজেকে সূর্য উদয় এবং সূর্যাস্তের কোন তুলনা হয় না। হারিয়ে যাবেন অন্য রকম এক প্রশান্তিতে। আমার মতে সাজেক এর ফুল ভিউ দেখার জন্য রক প্যারাডাইস রিসোর্ট বেস্ট। কারণ এখান থেকে আপনি সাজেক এর যেই রূপ দেখতে পারবেন তা অন্য কোথাও থেকে দেখতে পারবেন না।

খাগড়াছড়ি থেকে দীঘিনালা আর্মি ক্যাম্প হয়ে সাজেক যেতে হয়।  দিনে দুইবার আর্মি এসকর্ট ছাড়ে একটি সকাল ১০.৩০ এবং ৩ঃ৩০ টা  যারা যাবেন তারা এরই মধ্যে যাবার চেষ্টা করবেন. পথে পড়বে ১০ নং বাঘাইহাট পুলিশ ও আর্মি ক্যাম্প। যেখান থেকে আপনাকে সাজেক যাবার মূল অনুমতি নিতে হবে। তারপর কাসালং ব্রিজ, ২টি নদী মিলে কাসালং নদী হয়েছে। পরে টাইগার টিলা আর্মি পোস্ট ও মাসালং বাজার। বাজার পার হলে পরবে সাজেকের প্রথম গ্রাম রুইলুই পাড়া যার উচ্চতা ১৮০০ ফুট। সাজেক এর বিজিবি ক্যাম্প বাংলাদেশের সর্বোচ্চ বিজিবি ক্যাম্প। এখানে হেলিপ্যাড আছে।

সাজেক ট্যুরে কি কি দেখবেন:
সাজেকের প্রধান আকর্ষণ হল কংলাক পাহাড়।সাজেক এর শেষ গ্রাম কংলাক পাড়া। এটিও লুসাই জনগোষ্ঠী অধ্যুষিত পাড়া। কংলাক পাড়া থেকে ভারতের লুসাই পাহাড় দেখা যায়। যেখান থেকে কর্ণফুলী নদী উৎপন্ন হয়েছে। সৌভাগ্য বসত আমাদের কটেজ টাও  কংলাক পাড়াতে ছিলো
সাজেকে রয়েছে ২ টি হ্যালিপ্যাড ।যেখান থেকে সূর্যাস্ত- সূর্যদয় দেখা যায়।
রুইলুই পাড়া থেকে দুই থেকে আড়াই ঘন্টার ট্রেকিং করে দেখে আসতে পারেন সুন্দর কমলক ঝর্ণাটি। কমলক ঝর্ণাটি অনেকের কাছে পিদাম তৈসা ঝর্ণা অথবা সিকাম তৈসা ঝর্ণা নামে পরিচিত।
সাজেক থেকে ফেরার সময় হাজাছড়া ঝর্ণা, দীঘিনালা ঝুলন্ত ব্রিজ ও দীঘিনালা বনবিহার দেখে আসতে পারেন।
খাগড়াছড়ি শহরের আশেপাশে আরও ঘুরে দেখতে পারেন , আলুটিলা গুহা, তারেং হ্যালিপ্যাড, রিসাং ঝর্না , খাগড়াছড়ি ঝুলন্ত সেতু।

সাজেকে কোথায় থাকবেনঃ  সাজেকে থাকার জন্য অনেক রিসোর্ট, কটেজ ও আদিবাসিদের বাড়িতে থাকা যায়। সাজেকে থাকার জন্য অবশ্যই আগে বুকিং দিয়ে যাবেন। কিন্তু অফ সিজনে সাজেক যেয়েও রুম বুকিং দেওয়া যায়।
ভাল ভিউ পাওয়া যায় এমন কয়েকটা রিসোর্ট হল , রক প্যারাডাইস মেঘ মাচাং,মেঘ পুঞ্জি , জুম ঘর, এছাড়া সেনাবাহিনীর কিছু ভাল মানের কটেজ আছে সাজেকে।
সাজেকে ১৫০০ -৩০০০ টাকায় ভাল কটেজ পাওয়া যায়।আমরা রক প্যারাডাইস  ছিলাম।

সাজেকে কোথায় খাবেনঃ সাজেকে খাওয়ার জন্য অবশ্যই আগে অর্ডার করতে হয়।খাবারের মিনিমাম ১ ঘণ্টা  আগে অর্ডার করুন।
সাজেকে প্রতিবেলা খাবারের বিভিন্ন প্যাকেজ সিস্টেম পাওয়া যায়।
১. ভাত+ডাল+আলুভর্তা+সবজি+দেশি মুরগী দাম ২০০ টাকা
২. ভাত+ডাল+আলুভর্তা+সবজি+ফার্মের মুরগী দাম ১৫০ টাকা
৩.ভাত+ডাল+আলুভর্তা দাম ১০০ টাকা।
রাতে ব্যাম্বু চিকেন অথবা বারবিকিউ খেতে পারেন দাম পড়বে ২২০ টাকা। এছাড়াও খাবার এর  জন্য মারুতি দির ও সেনাবাহিনীর একটা হোটেল আছে । সাজেকে ৩ বেলা খাবারের জন্য মিনিমাম ৪৫০ টাকা বাজেট রাখতে হবে।

ঢাকা থেকে বাসে - ঢাকা- খাগড়াছড়ি- সাজেক। চাইলে বাস এ করে আপনি দীঘিনালা যাইতে ও যেতে পারেন।অনেকে গাড়ি শেয়ার করার জন্য দীঘিনালা যায় বাট আমার মতে খাগড়াছড়ি থেকে চাঁদের গাড়ি শেয়ার করে যাওয়া ভালো।
 ট্যুরের খরচঃ
আসুন তাহলে খরচের লিস্টটা দেখে নেইঃ
বাস ভাড়া= ঢাকা - খাগড়াছড়ি = ৫২০+৫২০
কটেজ ভাড়া = ৬৭০ (6 জনের জন্য এক রুম)
চান্দের গাড়ি রিজার্ভ = ৭০০(১১ জনের গ্রুপ )
সাজেকে খাওয়া খরচ = ৪৫০ (তিন বেলা )
বাকি তিন বেলা খাবার খরচ = ৫০+ ৮০ + ৮০ ( খাগড়াছড়ি শহরে)

বিঃ দ্রঃ
 ১ .অবশ্যই আইডি কার্ড নিয়ে যাবেন।
২ . পাওয়ার ব্যাংক এবং খাগড়াছড়ি থেকে যথেষ্ট পরিমাণ পানি কিনে নিয়ে যাবেন , সাজেকে বিদ্যুতের কোনো ব্যাবস্থা নেই, আর পানির দাম বেশি।
৩ . খুব ভোরে উঠে ঘুম থেকে সাজেকের অপরূপ সৌন্দর্য দেখতে ভুলবেন না।

* চিপ্স/ বিস্কুট/চক্লেট এর প্যাকেট ,খালি পানির বোতল যেখানে সেখানে ফেলে আসবেন না প্লিজ।

        </item>


        <item>
            একদিনে কাপ্তাই-রাঙ্গামাটি ভ্রমন---
ভ্রমন টা শুরু ভোর ৫টা হতে,কনকনে শীতের মধ্যে আমরা ৯বন্ধু মিলে রওনা দি চট্টগ্রামের হাটহাজারী হতে,
সকাল ৮টায় পৌছে যায় লোকাল সি এন জি করে কাপ্তাই লিচুবাগান বাজার এ,এরপর প্রথম এ যায় জুম রেস্টুরেন্ট ,এত সকাল এ জুম রেস্টুরেন্ট হতে পাহাড় এর সৌন্দর্য ছিল দেখার মত.....দূর পাহাড় এর ঘন অন্ধকার কুয়াশায় ছিল দেখার মত যা বলে প্রকাশ করার মত না।
এরপর কায়াকিং করি রেস্টুরেন্ট এর লেক এ.....১ঘন্টা বোড প্রতি ২০০/- টাকা করে,
এরপর আমরা যায় নেভি ক্যাম্প এ, পাহাড় এর সৌন্দর্য দেখার মত আরেকটা জায়গা,নেভি ক্যাম্প এর পাহাড় হতে পুরো কাপ্তাই এর লেক পুরোটা খুব সহজেই উপভোগ করা যায়,নেভি ক্যাম্প দেখা শেষ করে চলে যায় আমরা বের‍্যাইন্নে লেক এ দূর থেকে লেক এর পানি গুলো এতটাই সচ্ছ দেখা যাচ্ছিল যে যা বলে প্রকাশ করা যাবে না....উদ্দেশ্য ছিল আমাদের বের‍্যাইন্নে লেক এ স্নান করা.... কতৃপক্ষ এর মানা থাকার কারণে তা আমাদের করা হল না,
বলে রাখি আমাদের প্রতিটি ভ্রমন ছিল সিএনজি করে কারণ কাপ্তাই শহরে প্রতিটি পর্যটন স্পটে যেতে সিএনজি করে যেতে হয় লোকাল কোন বাস এর ব্যাবস্থা নেই।
এরপর উদ্দেশ্য অনুযায়ী দুপুর ২টাই পৌছে যায় রাঙ্গামাটি শহরে খাওয়া শেষ করে ১৪০০টাকায় ভাড়া করে উঠে পড়ি ইঞ্জিন চালিত বোডে.......শুভলং ঝর্না,বৌদ্ধ মন্দির,আধিবাসী গ্রাম আরও ছোট বড় অনেক পাহাড় যা ছিল উপভোগ করার মত,আবার সন্ধ্যায় ঘাটে এসে পরা,এরপর রাঙ্গামাটির বাস ধরে নিচ উদ্দেশে চলে আসা
। চেষ্টা করবেন যাতে সন্ধ্যার আগে ঘাটে বোড নিয়ে চলে আসতে পারেন,সন্ধ্যার পর বা একটু রাত হলে নাকি লেক এ ডাকাতি হওয়ার সম্ভাবনা থাকে(বোড চালক হতে শুনা),
আর হ্যা নেভি ক্যাম্প হতে বের‍্যাইন্নে লেক এ আসার সময় একটু সর্তক থাকবেন পাহাড়ি রাস্তা গুলা খুবই সরু আর ঐ রাস্তায় মানুষ পাওয়া খুবই দুষ্প্রাপ্য,তাই নিজেরাই নিজেদের মত সর্তক হওয়ায় ভাল।
।
১দিনে এতকিছু দেখা সত্যি খুবই মজাদার ছিল,যা ছিল স্মরন রাখার মত একটা দিন।
        </item>

        <item>
            টাঙ্গুয়ার হাওর



হাওরের নীল পানি,পাহাড় আর আকাশে মেঘের খেলার যে অপরূপ মিস্রণ,তা সত্যিই অসাধারণ।সাথে নীলাদ্রি লেক,লাখমাছড়া,রাজাই ঝর্ণা,বারেকের টিলা,যাদুকাটা নদী।

আমাদের ভ্রমণ রুটঃ
ঢাকা-সুনামগঞ্জ-তাহিরপুর-টাঙ্গুয়ার হাওর-টেকেরঘাট-লাখমাছড়া-নীলাদ্রি-বাজাই ঝর্ণা-বারেকের টিলা-যাদুকাটা নদী-সুনামগঞ্জ-ঢাকা।

খরচ(জনপ্রতি)ঃ
ঢাকা-সুনামগঞ্জ-ঢাকা ১১০০ টাকা(বাস)
সুনামগঞ্জ-তাহিরপুর ১০০ টাকা(সিএনজি)
নৌকা ভাড়া ২২০০/৪=৫৫০ টাকা
টেকেরঘাট-সুনামগঞ্জ ৩৫০/২=১২৫ টাকা(বাইক)
খাওয়া ও আনুসাঙ্গিক খরচ ৬২৫ টাকা
মোটঃ ২৫০০ টাকা।


সুনামগঞ্জ টাঙ্গুয়ার হাওরের জন্য বিখ্যাত এবং সুনামগঞ্জের সবচেয়ে সুন্দর জায়গা টাঙ্গুয়ার হাওর।তাই চেষ্টা করুন অন্তত ১ রাত হাওরে কাটাতে,রাতটি আপনার জীবনের সবচেয়ে সুন্দর রাতগুলির ১ টি হবে।(তবে একটু সচেতন থাকবেন।মাঝি কে নিরাপদ জায়গায় নৌকা বাঁধতে বলবেন।)
# লাখমাছড়া আর নীলাদ্রি দুটিই টেকেরঘাটে।দুটিই কাছাকাছি জায়গায়।১৫-২০ মিনিটের দূরত্ব।ওদিকে বারেকের টিলার গা বেয়েই যাদুকাটা নদী।আর ওই রাস্তায় যাবার পথে বাজাই ঝর্ণা পরবে।তাই টেকেরঘাট-লাখমাছড়া-নীলাদ্রি-বাজাই ঝর্ণা-বারেকের টিলা-যাদুকাটা নদী, রুটটা খুব বড় মনে হলেও আসলে সব জায়গা ঘুরে শেষ করতে ৫-৬ ঘন্টাও লাগবে না।তাই রুট কভারের টেনশনে তারাহুড়ো করবেন না।
        </item>

        <item>
            জমিদারী বিলুপ্ত হইছে কিন্তু জমিদার বাড়ি তো রয়ে গেছে। 😍😍

জমিদার, পাইক-পেয়াদা মুক্ত পরিবেশে জমিদারবাড়ি ঘুরে বেড়ানোতে একটা আলাদা আনন্দ আছে।

নরসিংদীর ঘোড়াশালে স্বল্প দুরত্বে কয়েকটা জমিদার বাড়ি দেখতে পাওয়া যায়। পাশে শীতলক্ষ্যা নদী, ঘোড়াশাল রেলস্টেশন ইত্যাদি দেখে চোখ তৃপ্ত করার এক অপরুপ আয়োজন।

সবচেয়ে বড় সুবিধা সকালে বের হয়ে সারাদিন ঘুরে সন্ধ্যায় ঢাকা ফিরতে পারবেন।

ভ্রমণ বিস্তারিতঃ

ঢাকা থেকে ঘোড়াশাল বাস অথবা ট্রেন দুইভাবেই যাওয়া যায়। ট্রেনে যাওয়াটা আমার কাছে ভাল মনে হয়েছে। সকাল ৮ টায় কর্নফুলি ট্রেনে চড়ে বসবেন। ২০ টাকা ভাড়া নিবে।
সাড়ে নয়টার ভিতর ঘোড়াশাল পৌছে দিবে। সেখানে নাস্তা করে নিতে পারেন অথবা নাস্তা পর্ব ঢাকা থেকেও সেড়ে নিতে পারেন।

রেলস্টেশন থেকে নিচে নেমে অটো বা রিকশায় করে চলে যেতে পারেন মনু মিয়ার বাড়ি।
সাদা রঙ এর বাড়িটি আপনাকে মুগ্ধ করবেই। বাড়ির দুইপাশে দুটো পুকুর এবং সাথে আছে অসংখ্য গাছপালা। এই বাড়িতে ঢুকতে দারোয়ানের কাছ থেকে অনুমতি নিতে হবে।

এই বাড়ির পাশেই আরেকটা পুরাতন বাড়ি আছে। সেখানে অনুমতির ঝামেলা নেই। গেট এ হাজির হলেই ঢুকতে দিবে।

এখানে ঘুরাঘুরি শেষ করে চলে যাবেন ডাঙ্গা বাজারে। ডাঙ্গা বাজারে যাওয়ার রাস্তাটা সত্যি খুবই দারুণ। স্থানীয়ভাবে এই রাস্তার নাম দৃষ্টি নন্দন।
হোটেলে দুপুরের খাবার খেয়ে নিবেন। দেশি মাছ সহ ভর্তা ভাজি পাবেন। খাবার সুস্বাদু এবং দাম খুবই কম।

খাওয়া শেষে রিকশা অথবা অটো করে চলে যান লক্ষণ সাহার জমিদার বাড়ি।
মুল ভবনের পাশে আরেকটা ছোট ভবন আছে। পাশেই আছে পুকুর।
হই হল্লা নাই শুধুই ছিমছাম প্রকৃতি।

বাড়ির দোতলায় উঠে জমিদারী ফিল ও নিতে পারবেন।
লক্ষণ সাহার জমিদার বাড়িতে কোন মানুষ থাকে না, পরিত্যক্ত বাড়ি।

এর পাশেই আছে আরেকটা ভগ্নপ্রায় জমিদারবাড়ি। ভৌতিক পরিবেশ উপভোগ করতে চাইলে অবশ্যই যাবেন। লোকজন কে বললেই দেখিয়ে দিবে।

এসব দেখতে দেখতেই বেলা পড়ে আসবে। আবার আগের মতই ঘোড়াশাল চলে আসুন। নদীর পাড়ে অথবা রেলস্টেশনে কাটিয়ে দিন বিকেল বেলা।
সন্ধ্যা ৬ঃ৪০ এ ফিরতি ট্রেন পাবেন। ৮ঃ৩০ এর মধ্যে ঢাকা ফেরত চলে আসবেন। আর সাথে থাকবে অসাধারণ একটি ভ্রমণের স্মৃতি।

        </item>


        <item>
            একদিনের ট্যুরে ঘুরে আসুন চন্দ্রনাথ পাহাড় এবং গুলিয়াখালী সী-বিচ থেকে।

১১৫২ ফুট উচ্চতার বিশালতা আর সাগরের গর্জনে যদি বিমোহিত হতে চান তবে এটি হবে আপনার জন্য আদর্শ ট্যুর।একদিকে মেঘ ছোঁয়ার আকুলতা আবার অন্যদিকে বিশাল জলরাশিতে মনোমুগ্ধকর সূর্যাস্ত ভুলিয়ে দিতে বাধ্য নাগরিক সকল যান্ত্রিকতা।

ঢাকা থেকে চট্টগ্রাম গামী যেকোন বাসে উঠে নেমে যাবেন সীতাকুণ্ড বাজারে।ভাড়া নিবে ৪৮০/- জনপ্রতি।অথবা চাইলে রাত ১০ঃ৩০ এর কমলাপুর লোকাল ট্রেনেও উঠতে পারেন আপনি।যার ভাড়া ১১০/- জনপ্রতি।

সীতাকুণ্ড বাজার থেকে সিএনজি ভাড়া ২০/-  জনপ্রতি করে চলে যাবেন চন্দ্রনাথ পাহাড়ের গেইটের সামনে।সেখান থেকে ২০/- দিয়ে লাঠি নিয়ে (অক্ষত অবস্থায় ফেরত দিলে যাবার সময় ১০/- ফেরত পাবেন) শুরু করবেন যাত্রা।

যাত্রার সময় অবশ্যই আগেই স্যালাইন ভর্তি পানি নিয়ে নিবেন সাথে।কারণ পাহাড়ে অতিরিক্ত দাম পানির।এছাড়া যতো হালকা জামা কাপড় এবং ব্যাগ সাথে নিয়ে যাবেন ততই কষ্ট কম হবে আপনার।

উঠার সময় অবশ্যই বাম পাশের সিঁড়ি দিয়ে উঠবেন।ভুলেও ডান পাশের সিঁড়ি দিয়ে উঠবেন না।

ধীরে ধীরে বিশ্রাম নিতে নিতে উঠবেন।আর সাথে অবলোকন করতে পারবেন প্রকৃতির অপরূপ ধারা।

আনুমানিক ৯০০ ফুট উঠার পরে দুটো মন্দির পাবেন।সেখানে কিছুক্ষণ বিশ্রাম নিয়ে আবার যাত্রা শুরু করুন। চন্দ্রনাথ মন্দিরে পৌছাতে ২ ঘন্টার মতো লাগবে।

প্রায় ১৪০০ সিঁড়ি পার করে আপনি যখন মন্দিরের কাছে পৌছাবেন,বিশ্বাস করুন প্রকৃতির রূপ দেখে আপনি ভুলে যেতে বাধ্য সকল কষ্ট। এটা মোটেও এতো সহজ না ১১৫২ ফুট উপরে উঠা।আপনার যদি অসীম মনোবল থাকে তবেই পারবেন।

তারপরডান পাশের সিঁড়ি দিয়ে সাবধানে নেমে যাবেন।এই পাশে নামার সময় দেখবেন অনেক সিঁড়ি প্রায় ৮৫ ডিগ্রী পর্যন্ত খাড়া।এবার বুঝুন এই পাশ দিয়ে উঠলে আপনার কী হাল হতো।অনেকেই এই পাশ দিয়ে উঠতে গিয়ে অর্ধেক পথ শেষে ফিরে আসে।

৩০ মিনিটের ভেতর নেমে বাজারে গিয়ে খিছু খেয়ে সিএনজি নিয়ে জনপ্রতি ৩৫-৪০/- করে গুলীয়াখালি সী-বিচে চলে যান।ওখানে সেতু পার হতে ৪ জনের জন্য ১০/- আর ৫ জন হলে ১৫/- বেশি দিবেনই না। এরপর উপভোগ করুন সবুজ কার্পেটের গুলীয়াখালী সী-বিচ।সাথে আছে সমদ্র।অবশ্যই জোয়ার ভাটার টাইম দেখে যাবেন।আর চাইলে ট্রলার দিয়েও সমুদ্র ঘুরতে পারেন।ভাড়া ৪০/- জনপ্রতি।

সিএনজি নিয়ে আবার চলে আসুন সীতাকুণ্ড বাজারে।সেখান থেকে রাতের ঢাকার বাস সহজেই পেয়ে যাবেন।

ঘুরতে গিয়ে প্লাস্টিক,পলিথিন,বোতল ফেলবেন না।পরিবেশ পরিষ্কার রাখার দায়িত্ব আমাদের সকলের।
        </item>

        <item>
            সোনাদিয়া দ্বীপ বাংলাদেশের কক্সবাজার জেলার মহেশখালী উপজেলার অর্ন্তগত কুতুবজোম ইউনিয়নে অবস্থিত একটি দ্বীপ। এটি জীববৈচিত্রের দ্বীপ নামেও পরিচিতি এবং এ দ্বীপ প্রাকৃতিক সৌন্দর্য পিপাসুদের জন্য অন্যতম পর্যটন স্থান। চারদিকে গভীর সমুদ্রের সাগরের ঢেউ সমৃদ্ধ এটি মূলত প্যারাদ্বীপ নামে পরিচিতি।

যেভাবে যাবেনঃ

ঢাকা থেকে কক্সবাজার। কক্সবাজার ৬ নং ঘাট থেকে স্পীড বোট রিজার্ভ করে নিয়ে সরাসরি সোনাদিয়া দ্বীপে যেতে পারেন। ভাড়া পড়বে ১৫০০-২০০০ টাকা। এছাড়া লোকাল বোটে করে কক্সবাজার ৬ নং ঘাট থেকে মহেশখালি। মহেশখালি থেকে আবার বোটে করে সোনাদিয়া। তবে সেক্ষেত্রে অনেক সকাল সকাল বের হতে হবে। ভাটা পড়ে গেলে মহেশখালি থেকে সোনাদিয়া যাওয়ার বোট পাওয়া যাবে না।

কিছু কথাঃ

সোনাদিয়া যেহেতু এখনো টুরিস্ট স্পট হয়ে ওঠেনি, তাই এখানে গিয়ে অযথা হৈ চৈ না করায় বাঞ্চনীয়। তবে এখানের স্থানীয় বাসিন্দারা অনেক বন্ধু সুলভ।

যেখানেই যান পরিবেশ সুন্দর রাখুন। যত্রতত্র ময়লা আবর্জনা ফেলবেন না।
        </item>


        <item>
            পানাম নগর
সোনারগাও, নারায়নগঞ্জ।

পানাম নগর এ যেন নতুন বোতলে পুরান মদের মত। যতবার যাই এর নেশা কমে না। বাংলার এক কালের প্রাচীন নগরী আর এখন পৃথিবীর ধংসপ্রাপ্ত শহরের মধ্যে অন্যতম। এক কালে মানুষের বসবাস ছিল পানাম নগরে। বিক্রি হত মসলিন কাপড়। প্রাচীন সেই নগরী বিলিন হয়ে গেছে অনেক আগেই। কালের সাক্ষী হিসাবে রয়ে গেছে ঐতিহাসিক পুরনো বাড়িগুলো।

কি ভাবে যাবেনঃ ঢাকা থেকে পানাম নগর এর মোট দূরত্ব ২৭ কি.মি যা সোনারগাঁ লোক ও কারুশিল্প ফাউন্ডেশন জাদুঘর হতে ০.৫ কি.মি. উত্তরে অবস্থিত। যে কেউ প্রাইভেটকার অথবা মাইক্রোবাস নিয়ে সরাসরি পানাম নগর যেতে পারবেন। আর যদি বাসে যেতে চান তাহলে গুলিস্তান থেকে বাসে ঢাকা-চট্টগ্রাম মহাসড়কের সোনারগাঁ মোগড়াপাড়া চৌরাস্তায় এসে নামতে হবে। সেখান থেকে রিকশা/অটোরিক্সাযোগে পানাম সিটি যেতে হবে। মোগড়াপারা বাসষ্ট্যান্ড থেকে প্রায় ২কি:মি: অভ্যন্তরে পানাম নগরী। সুতরাং যে কেউ বাস, মিনিবাস বেবিট্যক্সি, মোটর সাইকেলসহ যেকোনো ধরনের বাহনেই সেখানে যেতে পারেন।
        </item>



    </string-array>
</resources>
